În temeiul prevederilor art. 10 alin. (2) pct. 25 şi 30, art. 11 alin. (1) şi art. 12 alin. (1) şi (3) din Ordonanţa de urgenţă a Guvernului nr. 22/2009 privind înfiinţarea Autorităţii Naţionale pentru Administrare şi Reglementare în Comunicaţii, aprobată prin Legea nr. 113/2010, cu modificările şi completările ulterioare, precum şi ale art. 24 din Ordonanţa de urgenţă a Guvernului nr. 13/2013 privind serviciile poştale, aprobată, cu modificări şi completări prin Legea nr. 187/2013, cu modificările și completările ulterioare,  
Având în vedere prevederile art. 21 şi 22 din Decizia preşedintelui Autorităţii Naţionale pentru Administrare şi Reglementare în Comunicaţii nr. 1.363/2019 privind desemnarea Companiei Naţionale Poşta Română – S.A. ca furnizor de serviciu universal în domeniul serviciilor poştale,  
 	
 
PREŞEDINTELE AUTORITĂŢII NAŢIONALE 
PENTRU ADMINISTRARE ŞI REGLEMENTARE ÎN COMUNICAŢII 
 
emite prezenta: 
 
DECIZIE 
privind condiţiile de întocmire şi auditare a situaţiilor financiare separate de către 
Compania Naţională Poşta Română – S.A. 
 
 Art. 1. – Prezenta decizie are ca obiect stabilirea unor cerinţe privind conţinutul metodologiei de dezvoltare a sistemului de evidenţă contabilă separată şi elaborare a evidenţelor contabile separate realizată de Compania Naţională Poşta Română – S.A., denumită în continuare CNPR, detalierea obligaţiilor privind dezvoltarea sistemului de evidenţă internă a costurilor şi elaborarea situaţiilor financiare separate impuse CNPR prin Decizia preşedintelui Autorităţii Naţionale pentru Administrare şi Reglementare în Comunicaţii nr. 1.363/2019 privind desemnarea Companiei Naţionale Poşta Română S.A. ca furnizor de serviciu universal în domeniul serviciilor poştale, precum şi stabilirea condiţiilor de auditare a situaţiilor financiare separate întocmite de CNPR. 
 
 Art. 2. – CNPR are obligaţia de a elabora metodologia de dezvoltare a sistemului de evidenţă contabilă separată prevăzută la art. 22 alin. (1) din Decizia preşedintelui Autorităţii Naţionale pentru Administrare şi Reglementare în Comunicaţii nr. 1.363/2019, denumită în continuare Metodologia, astfel încât aceasta să includă următoarele elemente, necesare pentru a respecta principiile prevăzute la art. 21 alin. (3) din Decizia preşedintelui Autorităţii Naţionale pentru Administrare şi Reglementare în Comunicaţii nr. 1.363/2019: 
a) descrierea reţelei/infrastructurii CNPR, a fluxului activităţilor în cadrul infrastructurii şi a fluxului informaţiilor contabile, precum şi alte informaţii necesare pentru înţelegerea activităţii 
CNPR; 
b)	încadrarea serviciilor furnizate de CNPR în segmente de afaceri: servicii din sfera 
serviciului universal, alte servicii poştale, alte servicii non-poştale; 
c)	descrierea detaliată a principiilor şi politicilor contabile care vor sta la baza întocmirii situaţiilor financiare separate (de exemplu: principiile de recunoaştere a cheltuielilor şi veniturilor); 
d)	sursele de date folosite pentru dezvoltarea sistemului de evidenţă internă a costurilor, precum şi modul de obţinere şi prelucrare a datelor, în vederea fundamentării informaţiilor cuprinse în cadrul situaţiilor financiare separate ce urmează a fi elaborate în baza Metodologiei; 
e)	descrierea detaliată a metodelor de eşantionare sau de măsurare folosite în vederea estimării numărului trimiterilor poştale pe trepte de greutate, a timpilor alocaţi pentru activităţile necesare în vederea furnizării fiecărui serviciu şi a altor elemente care trebuie evidenţiate, precum şi modul de testare a acurateţei şi consecvenţei metodelor de eşantionare (metodele folosite pentru determinarea mărimii eşantionului, locaţiile folosite pentru eşantionare, extrapolarea datelor rezultate din eşantionare etc.); 
f)	explicaţii detaliate cu privire la cheile folosite pentru repartizarea costurilor pe activităţi şi, ulterior, pe servicii, precum şi corelarea cheilor de repartizare cu costurile alocate pe baza acestora; 
g)	descrierea detaliată a metodelor de alocare a costurilor pe activităţi, segmente de afaceri (servicii din sfera serviciului universal, alte servicii poştale, alte servicii non-poştale) şi pe servicii individuale; 
h)	descrierea detaliată a metodelor de alocare a veniturilor pe activități, segmente de afaceri (servicii din sfera serviciului universal, alte servicii poştale, alte servicii non-poştale) şi pe servicii individuale; 
i)	prezentarea modului de calcul al capitalului mediu angajat, precum şi descrierea 
metodelor utilizate pentru alocarea componentelor acestuia pe segmente de afaceri; 
j)	formatul situaţiilor financiare separate pentru fiecare segment de afaceri, respectiv formatul pentru prezentarea contului de profit şi pierdere şi a situaţiei capitalului mediu angajat la nivel de segment de afaceri, precum şi a situaţiilor de cost, venit şi profitabilitate la nivel de serviciu individual; 
k)	prezentarea metodei utilizate în vederea reconcilierii situaţiilor financiare separate cu 
situaţiile financiare întocmite conform legislaţiei financiar-contabile; 
l)	diagramă detaliată care să includă elementele principale (resurse, activităţi, servicii), 
legăturile dintre acestea, datele utilizate, modalitatea de alocare (directă sau indirectă) pentru a explica modul în care sunt alocate veniturile şi cheltuielile pe servicii în cadrul fluxului operaţional CNPR. Anexa nr. 1 la prezenta decizie include un exemplu de format privind alocarea resurselor, respectiv a activităţilor. 
 
Art. 3. – (1) CNPR are obligaţia de a realiza situaţiile financiare separate astfel încât acestea să evidenţieze separarea serviciilor din afara sferei serviciului universal de cele incluse în sfera serviciului universal.  
(2)	Situaţiile financiare separate trebuie să asigure furnizarea informaţiilor contabile întro formă care să prezinte o imagine clară şi fidelă a activităţilor CNPR, în acelaşi mod în care acest lucru s-ar realiza dacă aceste activităţi ar fi desfăşurate de entităţi cu personalitate juridică distinctă. 
(3)	Situaţiile financiare separate întocmite pe baza sistemului de evidenţă contabilă separată vor include: 
a)	situaţia capitalului mediu angajat determinat pe baza corelaţiei bilanţiere prevăzute 
la art. 5 lit. e) pct. i) pentru fiecare segment de afaceri, potrivit formatului din Anexa nr. 2 la prezenta decizie; 
b)	contul de profit şi pierdere pentru fiecare segment de afaceri, la care se vor adăuga situaţii detaliate privind costurile unitare, veniturile şi profitabilitatea pentru fiecare dintre serviciile poştale incluse în sfera serviciului universal, precum şi costurile, veniturile şi rentabilitatea la nivel de segment de afaceri, potrivit formatelor din Anexa nr. 3 la prezenta decizie; 
c)	notele explicative şi politicile contabile utilizate, care să includă şi datele prezentate în 
tabelele din Anexa nr. 4 la prezenta decizie. 
(4) În lipsa unei menţiuni contrare exprese, termenii utilizaţi în situaţiile financiare separate vor avea înţelesul consacrat în legislaţia din domeniul serviciilor poştale şi în cea din domeniul financiar-contabil. 
 
 	Art. 4. – (1) La întocmirea situaţiilor financiare separate, CNPR va respecta următoarele cerinţe: 
a)	situaţiile financiare separate vor avea la bază o alocare transparentă a costurilor, veniturilor, activelor şi datoriilor; 
b)	situaţiile financiare separate vor fi întocmite pe baza costului istoric; 
c)	situaţiile financiare separate vor fi întocmite în conformitate cu prevederile Legii contabilităţii nr. 82/1991, republicată, cu modificările şi completările ulterioare, şi ale celorlalte prevederi relevante din legislaţia financiar-contabilă; 
d)	situaţiile financiare separate vor conţine situaţii comparative de la un an la altul pentru situaţiile prezentate în Anexa nr. 2, Anexa nr. 3 (Tabelul 1), Anexa nr. 4 (Tabelele 1 şi 2) şi Anexa nr. 5 la prezenta decizie; în cazul în care intervin modificări semnificative în principiile contabile reglementate, în metodologiile de alocare a costurilor, veniturilor, activelor şi datoriilor sau în politicile contabile, de natură să genereze un efect semnificativ asupra valorilor elementelor din situaţiile financiare separate curente, situațiile financiare separate aferente anului precedent vor fi retratate în conformitate cu modificările respective, iar modalitatea de realizare şi rezultatele acestor retratări vor fi evidenţiate în cadrul notelor explicative care însoţesc situaţiile financiare separate, pentru a asigura comparabilitatea situaţiilor financiare de la un an la altul. În acest caz, situaţiile financiare separate vor conţine situaţii comparative pentru toate tipurile de rapoarte prevăzute în Anexele nr. 2-5 la prezenta decizie; 
e)	situaţiile financiare separate vor cuprinde reconcilierea situaţiilor capitalului mediu 
angajat şi a conturilor de profit şi pierdere aferente segmentelor de afaceri prezentate în cadrul situaţiilor financiare separate cu bilanţul, respectiv contul de profit şi pierdere incluse în situaţiile financiare anuale reglementate prin legislaţia financiar-contabilă, potrivit formatelor din Anexa nr. 5 la prezenta decizie; 
f)	dacă resursele necesare sunt achiziţionate de la o companie din acelaşi grup cu CNPR, preţul plătit în cadrul tranzacţiilor va fi asimilat unui preţ de transfer. Dacă preţul de transfer în cadrul grupului este comparabil cu cel al unor furnizori alternativi concurenţi, atunci acest preţ va fi utilizat în cadrul evidenţei contabile separate drept bază pentru stabilirea costului resurselor. Dacă resursele sunt furnizate de o companie din cadrul grupului care este unică prin dimensiunea sau sfera de cuprindere a operaţiunilor (de ex. livrare la nivel naţional, sortarea trimiterilor de corespondenţă în număr mare etc.), atunci această companie va trebui inclusă în sfera situaţiilor financiare separate, iar regulile de alocare vor fi transmise Autorităţii Naţionale pentru Administrare şi Reglementare în Comunicaţii, denumită în continuare ANCOM. 
g)	în cadrul contului de profit şi pierdere, veniturile vor fi evidenţiate la valoarea netă, 
adică prin eliminarea reducerilor tarifare acordate. 
(2) Prin derogare de la dispozițiile alin. (1) lit. d), situațiile financiare separate aferente anului 2020 nu vor conține situații comparative de la un an la altul.  
 	  
 	Art. 5. – În ceea ce priveşte principiul cauzalităţii, CNPR va respecta următoarele cerinţe: 
a)	alocarea costurilor se va face cât mai precis posibil, pe baza unor proceduri transparente, pornind de la definiţia și fluxul operațional asociat fiecărui serviciu furnizat de către CNPR, respectiv de la resursele utilizate pentru furnizarea fiecărui serviciu; 
b)	veniturile şi costurile, activele şi datoriile vor fi alocate pe servicii în funcţie de elementele de cost şi activităţile care generează respectivele venituri ori costuri, achiziţia activelor sau angajarea datoriilor; CNPR va respecta următoarele metode de alocare: 
i) costurile care pot fi repartizate în mod direct unui anumit serviciu vor fi repartizate în 
mod direct; ii) costurile comune, respectiv costurile care nu pot fi repartizate direct unui anumit 
serviciu, vor fi alocate după cum urmează: 
-	de câte ori este posibil, pe baza unei analize directe a originii lor; 
-	atunci când analiza directă a originii nu este posibilă, categoriile de costuri comune vor fi alocate pe baza unei legături indirecte cu alte categorii de costuri sau cu un grup de categorii de costuri pentru care o alocare sau o reprezentare directă este posibilă; legătura indirectă se va baza pe structuri de cost comparabile; 
-	atunci când nu există modalităţi de alocare directă sau indirectă, categoria de cost va fi alocată pe baza unei ponderi (marje procentuale) calculate prin raportarea tuturor cheltuielilor alocate sau repartizate, direct sau indirect, pe fiecare serviciu din sfera serviciului universal, pe de o parte, şi pe alte categorii de servicii poştale, pe de altă parte;  
c)	utilizarea cheilor de repartizare pentru alocarea costurilor respectă principiul cauzalităţii; 
d)	alocarea veniturilor pe servicii se va realiza în mod obiectiv şi riguros;  
e)	în alocarea activelor şi datoriilor (capitalului mediu angajat) se respectă următoarele principii: 
i) determinarea capitalului mediu angajat pe segmente de afaceri se realizează pe baza 
următoarei corelaţii bilanţiere: Capital propriu + Datorii pe termen lung = Active totale – Datorii 
curente – Provizioane; această corelaţie bilanţieră permite determinarea capitalului mediu angajat în diferite segmente de afaceri prin alocarea activelor nete (total active minus total datorii, inclusiv provizioane), care va fi realizată pe baza principiului cauzalităţii. Costul capitalului va fi determinat înainte de impozitul pe profit pe baza costului mediu ponderat al capitalului, denumit în continuare CMPC. Valoarea CMPC va fi stabilită de către ANCOM, după formula:  
CMPC după impozitare = Kd x G x (1-t) + Ke (1–G) CMPC înainte de impozitare = CMPC după impozitare / (1-t) unde: 
Ke este costul capitalului propriu Kd este costul capitalului împrumutat G este gradul de îndatorare t este rata impozitului pe profit 
 
Costul capitalului va fi calculat în termeni nominali, având drept referinţă moneda Euro, în cazul în care majoritatea parametrilor utilizaţi în calcul nu sunt disponibili pentru Lei. Valoarea costului capitalului aplicabilă pentru Lei este derivată folosind diferenţialul ratelor inflaţiei pe termen lung Leu-Euro. 
Valoarea CMPC va fi actualizată de către ANCOM în cazul modificării semnificative a parametrilor de calcul din formula de mai sus, dar nu mai devreme de 3 ani de la ultima actualizare, şi va fi aplicată capitalului mediu angajat alocat serviciilor din sfera serviciului universal. Orice modificare a valorii CMPC va fi comunicată CNPR cu cel puţin două luni înainte de expirarea termenului prevăzut la art. 11 pentru transmiterea situaţiilor financiare separate; ii) pentru determinarea valorii capitalului mediu angajat corespunzător fiecărui segment 
de afaceri se vor aloca valorile medii ale activelor nete în cursul exerciţiului financiar, iar nu soldurile de închidere ale acestora; 
f) rezultatele obţinute prin sistemul de eşantionare sau de măsurare dezvoltat de CNPR şi folosit în elaborarea situaţiilor financiare separate pentru a obţine, prin metode statistice, o varietate de informaţii cu privire la trimiterile poştale, acolo unde aceste informaţii nu sunt disponibile cu acurateţe din alte surse, sunt credibile; în acest scop, metodologia de eşantionare utilizată de CNPR trebuie să se bazeze pe principii statistice privind determinarea mărimii eşantionului, locaţiile în care se realizează eşantionarea, frecvenţa şi perioada de eşantionare, care să asigure o probabilitate de garantare a rezultatelor de cel puţin 95% şi o eroare limită acceptabilă de cel mult ±3%.   
În cadrul sistemului de eşantionare sau de măsurare vor fi urmărite următoarele elemente, fără a se limita însă la acestea: 
i) numărul, tariful, volumul, greutatea şi dimensiunile trimiterilor poştale colectate şi 
livrate prin reţeaua CNPR; ii) modul de utilizare a timpului de lucru în cazul casierilor, oficianţilor şi factorilor poştali; iii) modul de utilizare a suprafeţelor şi spaţiilor. 
g) cheltuielile şi veniturile vor fi alocate în mod obiectiv asupra serviciilor prestate astfel încât să se evite subvenţionarea încrucişată între serviciile incluse în sfera serviciului universal şi serviciile din afara sferei serviciului universal. 
 
 Art. 6. – (1) CNPR are obligaţia de a transmite situaţiile financiare separate unui auditor financiar, în vederea auditării acestora în conformitate cu prevederile Ordonanţei de urgenţă a Guvernului nr. 75/1999 privind activitatea de audit financiar, republicată, cu modificările şi completările ulterioare, pe cheltuiala CNPR. 
(2) Obligaţia prevăzută la alin. (1) va fi îndeplinită de către CNPR prin încheierea unui contract cu o firmă de audit, ale cărui clauze vor respecta următoarele cerinţe: 
a) raportul auditorului independent va fi adresat atât conducerii CNPR, cât şi ANCOM şi va evalua dacă situaţiile financiare separate au fost întocmite corect, în conformitate cu prevederile Deciziei preşedintelui Autorităţii Naţionale pentru Administrare şi Reglementare în Comunicaţii nr. 1363/2019, ale prezentei decizii şi ale Metodologiei, sub toate aspectele materiale; în vederea exprimării acestei opinii, auditorul va verifica dacă: 
i)	Metodologia respectă cerinţele prevăzute în prezenta decizie; 
ii)	întocmirea situaţiilor financiare separate s-a realizat în conformitate cu prevederile 
prezentei decizii; iii) procedurile de colectare şi prelucrare a informaţiilor contabile, precum şi 
metodologiile de evaluare, eşantionare şi alocare utilizate la elaborarea situaţiilor financiare separate respectă Metodologia, în acest scop realizându-se şi analize tehnice de detaliu;  iv) situaţiile financiare separate au fost întocmite cu respectarea principiilor cauzalităţii, 
obiectivităţii, permanenţei metodelor şi transparenţei prevăzute la art. 21 alin. (3) din Decizia preşedintelui ANCOM nr. 1.363/2019; în acest scop, auditorul se obligă să urmărească respectarea cerinţelor prevăzute la art. 5 şi art. 7-9 din prezenta decizie, fără a se limita însă la acestea; 
b)	auditorul va comunica atât conducerii CNPR, cât şi ANCOM deficiențele identificate pe parcursul misiunii de audit în legătură cu respectarea obligaţiilor impuse de ANCOM în sarcina CNPR, prin transmiterea, odată cu raportul de audit, a unui raport referitor la deficienţele de elaborare şi implementare ale Metodologiei, împreună cu recomandări pentru soluţionarea acestora; 
c)	raportul auditorului independent va fi publicat pe pagina de internet a CNPR şi va fi transmis ANCOM odată cu transmiterea, în condiţiile art. 22 alin. (4) din Decizia preşedintelui 
ANCOM nr. 1.363/2019, a situaţiilor financiare separate; 
d)	auditorul îşi va asuma obligaţia de a răspunde la solicitările de informaţii formulate 
de ANCOM în vederea înţelegerii depline a concluziilor raportului de audit; 
e)	auditorul va transmite scrisoarea către conducere atât către CNPR, cât şi către ANCOM. Scrisoarea va menţiona toate deficienţele identificate pe parcursul misiunii de audit şi va include, în mod specific, prezentarea detaliată a modului în care a fost verificată respectarea principiului cauzalităţii în alocarea costurilor, veniturilor, activelor şi datoriilor CNPR şi dacă, în opinia sa, există aspecte de natură să influenţeze alocarea fidelă pe servicii individuale, respectiv pe segmente de afaceri. 
f)	Auditorul va urmări respectarea principiului cauzalităţii prin verificarea cel puţin a îndeplinirii cerinţelor prevăzute la art. 5.  
În vederea verificării respectării cerinţelor prevăzute la art. 5 lit. f), auditorul va acorda o atenţie deosebită certificării acurateţei informaţiilor privind numărul trimiterilor poştale, urmând să verifice suplimentar, dacă este cazul, estimările numărului de trimiteri rezultate în baza sistemului de eşantionare, prin utilizarea unor informaţii operaţionale independente de acest sistem. 
 	 
 Art. 7. – În ceea ce priveşte respectarea principiului obiectivităţii, auditorul va urmări dacă alocarea costurilor, veniturilor, activelor şi datoriilor pe servicii și pe segmente de afaceri este obiectivă şi nu urmăreşte obţinerea de beneficii pentru CNPR sau pentru un terţ, pentru un produs ori serviciu sau pentru o categorie de produse ori servicii. 
 
 Art. 8. – În ceea ce priveşte respectarea principiului permanenţei metodelor, auditorul va urmări ca, în măsura în care apar modificări ale principiilor contabile, ale metodologiei de alocare a costurilor sau ale politicilor contabile, de natură să genereze un efect semnificativ asupra informaţiilor raportate în situaţiile financiare separate curente elaborate pe baza sistemului de evidenţă contabilă separată, situaţiile financiare separate ale anului precedent să fie retratate în conformitate cu modificările respective. Efectul modificărilor menţionate asupra informaţiilor raportate în situaţiile financiare separate este considerat a fi semnificativ dacă omisiunea prezentării sau prezentarea eronată a acestor modificări ar putea să influenţeze deciziile economice ale utilizatorilor, luate pe baza situaţiilor financiare separate elaborate pe baza sistemului de evidenţă contabilă separată. 
 	 
 Art. 9. – În ceea ce priveşte respectarea principiului transparenţei, auditorul va urmări ca principiile, politicile contabile şi metodologia utilizate pentru alocarea costurilor, veniturilor, activelor şi datoriilor să permită o înţelegere clară atât a modului în care acestea au fost aplicate, cât şi a efectelor pe care le au asupra situaţiilor financiare separate.  
 	 
 	Art. 10. – (1) În vederea selectării auditorului independent, CNPR va aplica următoarele principii: 
a)	va utiliza o procedură de selecţie comparativă sau competitivă, cu participare internă 
şi/sau internaţională; 
b)	participanţii la procedura de selecţie nu trebuie să aibă nicio legătură de proprietate 
sau control cu CNPR; 
c)	participanţii la procedura de selecţie trebuie să facă dovada experienţei anterioare în domeniul prestării serviciilor de audit al situaţiilor financiare separate astfel încât, pe baza resurselor şi a experienţei auditorului, să se asigure un nivel calitativ ridicat al auditului situaţiilor financiare separate. 
(2) CNPR va comunica ANCOM datele de identificare ale auditorului independent selectat în termen de 10 zile de la semnarea contractului.  
 	 
 Art. 11. – CNPR va realiza şi va transmite ANCOM situaţiile financiare separate pentru fiecare exerciţiu financiar până la data de 14 august a anului următor anului pentru care acestea se întocmesc. 
 
 	Art.12. – Anexele nr. 1–5 fac parte integrantă din prezenta decizie. 
 
 Art.13. – (1) Prezenta decizie se comunică CNPR şi produce efecte de la data comunicării.  
(2)	Decizia preşedintelui Autorităţii Naţionale pentru Administrare şi Reglementare în Comunicaţii nr. 1.159/2013 privind condiţiile de întocmire şi auditare a situaţiilor financiare separate de către Compania Naţională Poşta Română S.A., cu modificările și completările ulterioare îşi încetează aplicabilitatea la data prevăzută la alin. (1). 
(3)	Cu caracter tranzitoriu, situaţiile financiare separate pentru exerciţiul financiar 2019 se realizează în condiţiile prevăzute în Decizia preşedintelui Autorităţii Naţionale pentru 
Administrare şi Reglementare în Comunicaţii nr. 1.159/2013 privind condiţiile de întocmire şi auditare a situaţiilor financiare separate de către Compania Naţională Poşta Română S.A., cu modificările și completările ulterioare. 
 
 	 
PREŞEDINTE, 
SORIN MIHAI GRINDEANU 
 
 
Bucureşti, 30.03.2020 
Nr. 465  
